---
layout: post
title: প্রাণের মাঝে গণিত বাজে (জ্যামিতির জন্যে ভালবাসা)
category: সৌমিত্র চক্রবর্তী
tags: [গণিত, দর্শন]
---
ভালবাসার খাতায় গণিতের স্থান বরাবরই উপরে ছিল। মাথা খাঁটাও, সূত্রে মিলিয়ে দাও এভাবেই চিনতাম গণিতের এই জগতটাকে।  এই 'নিশ্চিত', 'ছককাটা' রাজ্যটাও যে কিছু মৌলিক স্বতঃসিদ্ধের উপর ভর করে দাঁড়িয়ে, গণিতকে সেভাবে কখনো আগে ভাবিনি। একটা কিছু হয় ঠিক, নয় ভুল - এর বাইরেও যে বিশাল জগতটা তার সাথে সত্যিকার অর্থে প্রথম পরিচয় ঘটে এই বইটির মাধ্যমে। গণিতের পেছনের দর্শন, কালক্রমে যুক্তির ঘাত প্রতিঘাতে তার বিবর্তন নিয়ে বেশ প্রাঞ্জল আলোচনা আছে বইয়ের প্রথম ভাগে। কলেজে উঠে বইটি প্রথম পড়ি, এখনো কলেজ পড়ুয়া যে কাউকে বই দিতে গেলে এই বইটির নাম আমার লিস্টে একেবারে প্রথমে থাকে।  