---
layout: post
title: আরো টুনটুনি আরো ছোটাচ্চু
category: মুহম্মদ জাফর ইকবাল
tags: উপন্যাস
---
অনেকদিন পর স্যারের একটা ক্লাসিক হওয়ার মত বই। এর আগের টুনটুনি ও ছোটাচ্চু বই থেকে এই বইটা অনেক বেশি পরিণত এবং স্যারের অন্যান্য বই থেকে আলাদা।
এই সিরিজে আমার সবচেয়ে মজার চরিত্র মনে হয় শান্তকে। সে টাকা ছাড়া কোন কাজ করে না। এমনকি খাওয়া, ঘুমানো, স্কুলে যাওয়ার জন্য যে সে "দয়া করে" বাবা-মা'র কাছে টাকা নেয় না, এ নিয়ে সে গর্ববোধ করে। এই বইটাতে শান্তর উপস্থিতি আরো জোরালো এবং তার এই ব্যাপারগুলোর কারণেই দ্বিতীয় বইটা প্রথমটা থেকেও হাসির। গায়ক কিডন্যাপের গল্পটি ছাড়া বাকি সবগুলোই গল্প হিসেবে ফাটাফাটি ছিল। টুনটুনি এবং তার স্কুলের এক বড় আপুসহ ভান করে সিগারেট খাওয়ার ব্যাপারটি একটুও ভালো লাগেনি। যেহেতু বইয়ের পাঠক-পাঠিকার মধ্যে বেশিরভাগ বাচ্চাকাচ্চা, তাই ব্যাপারটা না আসলে হত।
সব মিলিয়ে বইটা ভালো লেগেছে। ৫ তারা দেব। টুনটুনি আর ছোটাচ্চু সিরিজের আরো গল্প চাই।